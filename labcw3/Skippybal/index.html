<!DOCTYPE html>
<html lang="en" >

<head>
  <meta charset="UTF-8">
  <meta name="viewport" content="width=device-width, initial-scale=1.0" >
  <title>Een tekstblok</title>
  <link href="https://fonts.googleapis.com/css?family=Cormorant+Garamond:300,400,500,600,700" rel="stylesheet">
  
  
      <link rel="stylesheet" href="css/style.css">

  
</head>

<body style="font-size:25px">

 
 Het is maar zes vierkante meter. Er past niet eens een opblaaszwembad (zo een waar je met twee personen languit in kan liggen) in, maar toch is het alles wat je ziet. De paardenbloemen kriebelen tegen mijn knieholtes aan. In het midden van het gras ligt een skippybal die in mijn herinneringen feller en groter was. Hij is nu vaal geel, zoâ€™n geel van de M op een papieren McDonaldszak.
In groep twee, tijdens het speelkwartier, sprong ik een keer van een skippybal af en belandde ik met mijn gezicht tegen de stoeprand aan. Mijn bovenlip was kapot, het korstje roodbruin bovenop en pussig groen aan de randjes en allebei mijn voortanden zaten los. Op de schoolfoto's van een week later zie je onder mijn neus de nieuwe huid, rozer dan de rest van mijn gezicht. Ik beloofde mijn moeder om nooit meer op een skippybal te staan en vertelde al mijn vrienden trots dat ik de hoogste salto ooit had gemaakt. 

</body>

</html>
